---
title: Com eDreams manipula els clients a través dels Dark Patterns
description: Descobreix els mètodes enginyosos que utilitza eDreams per retenir els seus clients a través dels Dark Patterns. Et comparteixo la meva pròpia odissea intentant cancel·lar eDreams Prime.
image: /assets/blog/dark-pattern-edreams/cover-image.webp
published: true
publishedDate: 2024-03-14
authors: mcmontseny
seo:
  metatitle: >
    Descobrint els dark patterns de eDreams
  metadescription: >
    Descobreix els mètodes enginyosos que utilitza eDreams per retenir els seus clients a través dels Dark Patterns, mentre comparteixo la meva pròpia odissea intentant cancel·lar eDreams Prime.
  image: >
    /assets/blog/dark-pattern-edreams/cover-image.webp
---

El propòsit d'aquest article és explorar com les empreses manipulen els usuaris mitjançant un exemple pràctic, amb l'objectiu de conscienciar sobre aquestes tècniques i promoure l'ètica en el desenvolupament.

# Introducció

Durant la meva última aventura per anar a veure el Girona FC, vaig haver de reservar un vol d'última hora. Després de comparar diverses webs de vols, vaig acabar fent la reserva a través d'eDreams.

Tot va començar amb una oferta temptadora: un descompte generós a canvi de subscriure'm al seu servei Prime, amb la possibilitat de cancel·lar abans d'un mes per evitar una quota anual de 90€. Però, com vaig descobrir més tard, cancel·lar no seria tan senzill com semblava.

Tot i això, el procés de registre i la compra dels bitllets de vol van ser senzills i sense problemes. Per aquest motius, agraeixo a eDreams per permetre'm veure el meu equip preferit a un cost considerablement inferior al de l'aerolínia directa.

Aquí tens una foto meva a la Catedral del futbol, San Mamés:

# Dark patterns durant el procés de cancel·lació

El dia que vaig subscriure'm a Prime, vaig afegir un recordatori al meu telèfon mòbil per a cancel·lar la subscripció un dia abans del final del període de prova.

Com vaig fer-ho tot a través de l'aplicació mòbil d'eDreams, he iniciat el procés a l'APP. El meu primer objectiu ha estat trobar el botó de cancel·lació, però no l'he trobat.

M'ha semblat estrany no trobar el botó de cancel·lació de forma ràpida, especialment considerant que les grans empreses disposen de grans equips d'UX/UI que vetllen per facilitar i fer accessible la feina a l'usuari. És en aquest moment he sospitat que cancel·lar la subscripció no seria senzill.
